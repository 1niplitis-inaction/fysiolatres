# fysiolatres

Έργο για τον 7ο Πανελλήνιο Διαγωνισμό Ανοιχτών Τεχνολογιών στην Εκπαίδευση.


ΟΝΟΜΑ ΟΜΑΔΑΣ: Φυσιολάτρες

ΤΙΤΛΟΣ ΕΡΓΟΥ: "Εκδρομή στη φύση"

ΠΡΟΓΡΑΜΜΑΤΙΣΜΟΣ ΤΟΥ ΕΡΓΟΥ

Το έργο έχει ως στόχο τη γνωριμία των μαθητών με τους ανοιχτούς χώρους και την εξεύρεση λύσεων αξιοποίησής τους προς όφελος όλων, με τη βοήθεια της τεχνολογίας. Ειδικότερα εστιάζει στον βιώσιμο σχεδιασμό και την καλλιέργεια οικολογικής συνείδησης, αλλά και στην προαγωγή του πολιτισμού.

Επιμέρους στόχοι:

Καλλιέργεια ήπιων και ψηφιακών δεξιοτήτων (5Cs, ψηφιακός εγγραμματισμός, problem solving, περιβαλλοντική ευαισθητοποίηση κτλ)
Ευαισθητοποίηση σχετικά με τη δυνατότητα αξιοποίησης της Τεχνολογίας για περιβαλλοντικούς και κοινωνικούς σκοπούς
Εισαγωγή των μαθητών σε έννοιες και διαδικασίες που συνδέονται με τη Ρομποτική, τον Προγραμματισμό , την Α.Ι.
Καλλιέργεια υπολογιστικής σκέψης
Καλλιέργεια ικανότητας συνεργασίας και αποτελεσματικής επικοινωνίας
Εξεύρεση βιώσιμων λύσεων που θα βελτιώσουν την καθημερινότητά τους

Για την επίτευξη του στόχου θα χρησιμοποιηθεί το ρομπότ Sphero indi, το Sphero mini και η πλακέτα micro:bit.

Συγκεκριμένα, η ομάδα Φυσιολάτρες θα σχεδιάσει μονοπάτια για πεζοπορία και ποδηλασία, καθώς και χώρους για outdoor activities και outdoor learning, ώστε να αξιοποιηθούν σε εξορμήσεις των μικρών μας ρομπότ, οι οποίες θα συνδυάζουν άθληση, μάθηση, περιβαλλοντική ευαισθητοποίηση και διασκέδαση!



ΥΛΟΠΟΙΗΣΗ ΤΟΥ ΕΡΓΟΥ

Α’ ΦΑΣΗ -ΕΙΣΑΓΩΓΗ

Τα παιδιά λατρεύουν τη φύση! Λατρεύουν να βρίσκονται εκτός τάξης και να συμμετέχουν σε δραστηριότητες παρατήρησης και εξερεύνησης!

Μέσα από ιδεοθύελλα προέκυψαν κι άλλες προτάσεις σχετικά με όλα αυτά που θα μπορούσαμε να υλοποιήσουμε στην εξοχή:

![Brainstorming (1)-crop](https://github.com/user-attachments/assets/9d5a4ca7-d78e-4b96-9a7b-cb75b2f77719)


Επισκεφθήκαμε το κοντινό μας δασάκι προκειμένου να κάνουμε αυτοψία και να πάρουμε περισσότερες ιδέες...

![9!](https://github.com/user-attachments/assets/3381bfa6-8f46-4c17-9434-19300e23191e)


και τα παιδιά αποτύπωσαν στις ζωγραφιές τους αυτό που θεωρούν ως ιδανικό χώρο για δραστηριότητες στην εξοχή.

![1!](https://github.com/user-attachments/assets/94f64b18-2b3f-41eb-87be-632b05101539)



Β’ ΦΑΣΗ – ΠΡΟΕΤΟΙΜΑΣΙΑ

Αφού αναλύσαμε τις ιδέες και τις προτάσεις των παιδιών, θέσαμε ως στόχο να σχεδιάσουμε έναν χάρτη που να ανταποκρίνεται στις επιθυμίες τους και να προσφέρει πολλαπλές δυνατότητες στη χρήση του ως χώρου μάθησης, διασκέδασης, ευχαρίστησης και εξερεύνησης, καλλιεργώντας ταυτόχρονα οικολογική συνείδηση και ευαισθησία.

Δουλέψαμε σε ομάδες και δημιουργήσαμε τους χάρτες μας μέσω της ζωγραφικής...

![2!](https://github.com/user-attachments/assets/1e3f2160-c570-4058-8c80-7076c605e4c2)


της σύνθεσης μέσω του κολλάζ...

![3!](https://github.com/user-attachments/assets/112cc739-815a-4063-a756-b4303ee69123)


της δοκιμής με απτά υλικά...

![collage (2)](https://github.com/user-attachments/assets/b9cf1a39-749d-4621-a353-fb9514b35a7e)


και της τεχνολογίας!

![5!](https://github.com/user-attachments/assets/ae995582-d42d-4efd-b6d5-7f81712e5427)


Η κάθε ομάδα παρουσίασε την πρότασή της και καταλήξαμε στο είδος του χάρτη που θα εξυπηρετήσει καλύτερα τις ανάγκες μας...

Ποιος, όμως θα δοκιμάσει την καταλληλότητα και την ορθότητα της πρότασής μας;

Δύο (2) νέα ρομποτάκια ήρθαν στην τάξη μας και αμέσως σκεφτήκαμε να τους αναθέσουμε τη δύσκολη αυτή αποστολή!

Εξοικειωθήκαμε αρχικά με τη χρήση τους και τις ιδιαιτερότητές τους,

τόσο με το sphero indi...

![6!](https://github.com/user-attachments/assets/5ed8eddf-b832-44f9-b827-4028812ed211)


όσο και με το sphero mini...

![7!](https://github.com/user-attachments/assets/a53aa999-1832-4cfe-beb7-0d7f764df3cf)


και σκεφτήκαμε να αξιοποιήσουμε και την γνωστή μας πλακέτα micro:bit σε βοηθητικό ρόλο!

![8!](https://github.com/user-attachments/assets/42addbb3-87a4-404b-8259-d1f4b3e72b12)





Γ’ ΦΑΣΗ – ΥΛΟΠΟΙΗΣΗ

Αφού έγιναν όλες οι προετοιμασίες, προχωρήσαμε στην υλοποίηση της ιδέας μας!

Κατασκευάσαμε τον χάρτη που εμπνευστήκαμε,

διαμορφώσαμε διαδρομές για πεζοπορία και ποδηλασία,

κατασκευάσαμε πινακίδες κατεύθυνσης,

κέντρα πληροφόρησης σχετικά με τις συνθήκες που επικρατούν σε κάθε προορισμό,

ενώ δεν παραλείψαμε να προτείνουμε και διασκεδαστικές δραστηριότητες που ενθαρρύνουν το δημιουργικό παιχνίδι, τη φαντασία και την άθληση!

(https://youtu.be/fAt3vfpCFXM)

Δ’ ΦΑΣΗ – ΔΙΑΧΥΣΗ

Η διάδοση της πρότασής μας έγινε μέσω του ιστολογίου του σχολείου μας:

https://blogs.sch.gr/niplitis/2025/05/25/symmetochi-ston-7o-panellinio-diagonismo-anoichton-technologion-stin-ekpaideysi/

